---
layout: post
date: 2020-02-13 12:22:07 +0200
title: Green Slovenia road trip 
img: Slovenia.jpg
tags: [Travel, Slovenia]
published: true
---

Την έχουν ονομάσει η πράσινη χώρα και δικαίως. Μικρή σε πληθυσμό μόλις 2M, αποτελεί στολίδι των Βαλκανίων με ομορφιές, που δεν έχει να ζηλέψει από καμία μεγάλη ευρωπαϊκή χώρα.

Το ταξίδι διάρκειας 2 εβδομάδων είχε το εξής πλάνο: προσγείωση στο αεροδρόμιο του Zagreb, ενοικίαση αυτοκινήτου[^car] και road tour[^vignetta] σε, Ljubljana - Piran - Lake Bled - Logal Valley - Maribor. Μέσα σε 14 μέρες θα γυρίζαμε σχεδόν όλη την Σλοβενία, θα βλέπαμε τα κυρίως αξιοθέατα της και θα επισκεπτόμασταν μεγάλες και μικρές πόλεις αυτής της πανέμορφης χώρας.

Πρώτη στάση για να πάρουμε μια μικρή μυρωδιά από την χώρα, το κάστρο του Otočec. Αφήνουμε λοιπόν τον αυτοκινητόδρομο και επιλέγουμε τον επαρχιακό δρόμο. Το κάστρο σήμερα έχει μετατραπεί σε ένα πολυτελές ξενοδοχείο, όμως αξίζει η βόλτα γύρω από αυτό.

![otocec](https://designisdesign.eu/f/1a13b23b696b4c8fabbe/?raw=1)
*otocec castle*


Με σύμμαχο τον καλό καιρό και ένα ωραίο αεράκι να μας συντροφεύει, συνεχίζουμε προς Ljubljana, μέσα από ένα καταπληκτικό επαρχιακό δρόμο, στολισμένο με μικρά πανέμορφα χωριουδάκια μέσα στο πράσινο. Μόλις λίγα χιλιόμετρα έξω από την Ljubljana, στάση για τοπική μπυρίτσα (Union ή Lazo) συνοδεία με τον απαραίτητο μεζέ!

 Το διαμέρισμα[^hoteljubljana] που είχαμε κλείσει, ήταν μέσα στην παλιά πόλη, που σημαίνει ότι δεν επιτρέπονται τα αυτοκίνητα πλην, των κατοίκων που έχουν ειδική άδεια. Το δημόσιο πάρκινγκ επί πληρωμή με 16€ την ημέρα, μας προέτρεψε να κινηθούμε σε διπλανούς δρόμους και να βρούμε με λίγο σχετικό ψάξιμο, ένα ωραιότατο πάρκινγκ έξω από μια νεόδμητη πολυκατοικία. Άλλωστε το αυτοκίνητο δεν είχαμε σκοπό να το κινήσουμε τις επόμενες δύο μέρες. 

### Ljubljana

![ljubljna](https://designisdesign.eu/f/d82d883599fd4776a9bb/?raw=1)

Με την πρωτεύουσα, Ljubljana που θεωρείται και η μεγαλύτερη πόλη της Σλοβενίας, ξεκινήσαμε την εξερεύνηση μας. Μόνιμη παρέα, είχαμε τον δράκο, που ως σύμβολο της πόλης υπάρχει σχεδόν παντού.

Πρώτος σταθμός Ljubljana Castel[^ljubljanacastel]. Το όμορφο διαμέρισμα που είχαμε κλείσει, βρισκόταν μέσα στην παλιά πόλη, κάτω ακριβώς από το κάστρο. Ανηφορική η διαδρομή, μέσα σε ένα όμορφο καλοφτιαγμένο λιθόστρωτο μονοπάτι. Η θέα από το κάστρο μοναδική, με την παλιά πόλη, να δεσπόζει κάτω από τα μάτια σου.

> tip : Έχουμε πάντα μαζί μας το δικό μας παγουρίνο, όπου το γεμίζουμε νερό και αποφεύγουμε να αγοράζουμε πλαστικά μπουκάλια. Το νερό σε όλη την Σλοβενία πίνεται άφοβα. 

![ljubljanacastelview](https://designisdesign.eu/f/4f066d2f028c4c30a003/?raw=1)

Κατηφορίζοντας από το κάστρο, καθίσαμε σε ένα μικρό café-bar[^cafebar] και απολαύσαμε τοπική μπύρα, επιλέγοντας την αγαπημένη μας σούπα goulash και παραδοσιακά τυριά και αλλαντικά.
Ένα από τα πράγματα που μου άρεσε ήταν, ότι παρόλο την μεγάλη επισκεψιμότητα που γνωρίζει η Ljubljana τα τελευταία χρόνια, δεν υπήρχε αναμονή, στο να εξυπηρετηθείς άμεσα. 

Επόμενος σταθμός Triple Bridge (Tromostovje). Οι διάσημες τρεις γέφυρες που ενώνονται από άκρη σε άκρη, αποτελούν σημείο αναφοράς της πόλης. Ο Ljubljanica, είναι το ποτάμι που ρέει κάτω από τις γέφυρες και που κάνει το περίπατο, ειδικά τις βραδινές ώρες μαγευτικό. Κατά μήκος του ποταμού και από τις δύο πλευρές, υπάρχουν πολλά café και εστιατόρια.

![bridgeview](https://designisdesign.eu/f/c196e1a472064be6a840/?raw=1)


Η βόλτα μας συνεχίστηκε προς την Butcher’s Bridge, για να καταλήξουμε στη διάσημη Dragon Bridge (Zmajski Most), με τους κακούς δράκους να κυριαρχούν και από τις δύο πλευρές. Πάρτε και εσείς το ανάλογο 'κακό' ύφος και φωτογραφηθείτε παρέα τους!

![dragon](https://designisdesign.eu/f/ba36f98c231d490fad76/?raw=1)

Η επόμενη μέρα ξεκίνησε γαλλικά! Με ζεστό croissant και cappuccino από την διπλανή bakery, καθίσαμε στην πισίνα του καταλύματος και με συντροφιά τον David που μας νοίκιαζε το διαμέρισμα και την απίστευτη θεά, συζητήσαμε και αποφασίσαμε τι ακόμα θέλαμε να επισκεφτούμε.

> tip : Ο χρόνος ποτέ δεν είναι αρκετός και κάποια αξιοθέατα εκ των πραγμάτων μπορεί να μείνουν εκτός. Μην ξεχνάτε υπάρχει πάντα και η επόμενη φορά! 

Πρώτη επίσκεψη στη κεντρική αγορά, με τους κάθε λογής πάγκους, από τρόφιμα έως σουβενίρ, να πλαισιώνουν το σκηνικό. Πιστεύω ότι το πραγματικό πρόσωπο της κάθε πόλης, βρίσκεται στην τοπική αγορά της. Εκεί οι άνθρωποι είναι αληθινοί και γνωρίζεις ένα μέρος της κουλτούρας τους.

Αποφασίσαμε να επισκεφτούμε το Tivoli park, το μεγαλύτερο πάρκο της Ljubljana. Το πάρκο είναι τεράστιο και τα αθλητικά παπούτσια είναι απαραίτητα, καθώς μέσα στο πάρκο υπάρχουν πολλά πεζοπορικά μονοπάτια. Το πάρκο είναι ιδανικό για πικ νικ, οπότε, μια λεπτή κουβερτούλα και νόστιμα σνακ είναι απαραίτητο εφόδιο. Εμένα πάντως η πεζοπορία μου ανοίγει την όρεξη!

Στο δρόμο για το πάρκο κάναμε μια στάση για να δούμε τα Graffiti στο Metelkova Art Center. Τα πρώην στρατιωτικά κτήρια, έχουν μετατραπεί από τους ντόπιους, σε καλλιτεχνικά δημιουργήματα άλλα πετυχημένα και άλλα όχι. Η τέχνη άλλωστε είναι υποκειμενική...

![streetart](https://designisdesign.eu/f/01d11ee644fa489dbfc0/?raw=1)

Η μέρα έκλεισε με την ποιο νόστιμη πίτσα[^pizzaplace], από αυθεντικούς Ναπολιτάνους σεφ, που είναι και οι master του είδους. 

Η Ljubljana είναι μια πόλη ζωντανή, όμορφη και κουκλίστικη, με ανθρώπους ευχάριστους και χαμογελαστούς όπου φυσικά θα την επισκεφτώ ξανά, για να γνωρίσω και γωνιές της που δεν πρόλαβα να δω.
{: .banner-green}

### Piran - Postojna Cave & Predjama Castle

Επόμενος προορισμός Piran. H μικρή χαριτωμένη παραθαλάσσια πόλη στις ακτές της Αδριατικής, είναι ιδανική για να δείτε πως ζουν στα παράλια. 

Στο δρόμο για το Piran, είχαμε βγάλει online τα εισιτήρια μας για την επίσκεψη στο μεγαλύτερο σπήλαιο της Σλοβενίας, το Postojna Cave. Η επίσκεψη πραγματικά αξίζει. Το σπήλαιο είναι πολύ καλά συντηρημένο, ενδιαφέρον και άκρως εντυπωσιακό σε αρκετά σημεία του. Ένα μέρος γίνεται με το τρενάκι και ένα μέρος με τα πόδια, πάντα συνοδεία με αγγλόφωνο ξεναγό. 

(σημείωση : να βάλω κάποιες φωτό από σπήλαιο)

> tip :Προμηθευτείτε τα εισιτήρια σας online. Η ουρά είναι μεγαλύτερη και από το ανακόντα που ζει στον Αμαζόνιο!!!

 Σε πολύ κοντινή απόσταση από το σπήλαιο, είναι το Predjama Castle, όπου φυσικά και αυτό αξίζει μια επίσκεψη. 

![predjamacastle](https://designisdesign.eu/f/0e96d1b824224189bc72/?raw=1)


Αργά το απογευματάκι φτάσαμε στο Piran όπου είχαμε κλείσει την διαμονή μας για τις επόμενες δύο μέρες. Το κέντρο βρισκόταν 1km μακριά από το διαμέρισμα[^hotelpiran], όπου αποφασίσαμε να περπατήσουμε και να μην πάρουμε το αυτοκίνητο (πολύ σοφή απόφαση). Μέσα στο κέντρο του Piran δεν επιτρέπεται επ' ουδενί το παρκάρισμα. Υπάρχει δημόσιο πάρκινγκ έξω από το κέντρο, που αν είσαι τυχερός μπορεί να βρεις μια θέση. 

![piransea](https://designisdesign.eu/f/398e3dd103664c999df9/?raw=1)

![pirantown](https://designisdesign.eu/f/bcc76382ca8a40639219/?raw=1)



Το Piran είναι πολύ όμορφο, γραφικό, με μικρά σπιτάκια και στενούς δρόμους και άκρως τουριστικό. Αποτελεί επιλογή τουριστών από άλλες χώρες και πολλών Σλοβένων. 

Από τα κυρίως αξιοθέατα είναι η κεντρική πλατεία Tartini με κτίσματα από την μεσαιωνική αρχιτεκτονική, η St. George's Parish Church και τα τείχη του Piran, που αν το πάρετε απόφαση να ανεβείτε θα αποζημιωθείτε από την καταπληκτική θέα στο κόλπο της Τεργέστης.

Κράτηση δεν είχαμε κάνει για φαγητό (μαθημένοι από την Ljubljana ) όπου καταλήξαμε σε μια όχι τόσο σωστή επιλογή.[^foodpiran]

Η επόμενη μέρα ξεκίνησε άκρως καλοκαιρινά, καθώς ο ήλιος έκανε την ημέρα ιδανική για κολύμπι. Η Aurelia, η ιδιοκτήτρια μας, είχε φροντίσει να υπάρχουν όλα τα απαραίτητα στο ψυγείο για ένα ωραίο πρωινό, το οποίο και πήραμε στην όμορφη αυλή. 

Το πρόγραμμα είχε επίσκεψη στις διπλανές πόλεις, Portorož, Strunjan, Dobrava, Izola με κατάληξη στο Koper όπου και μας ενθουσίασε.

Το Portorož το προτιμούν πολλοί ντόπιοι καθώς πρόκειται για μια μεγάλη σε μήκος, οργανωμένη παραλία, με πλήθος εστιατορίων και café. Παρόλο τον πολύ κόσμο που είχε βγει εκείνη την ημέρα για να δροσιστεί από την υψηλή θερμοκρασία που επικρατούσε, βρήκαμε parking (2€ την ώρα), όπου απολαύσαμε και εμείς μαζί με τους ντόπιους στιγμές δροσιάς.

![portoroz](https://designisdesign.eu/f/152490dd2eca4fb28a87/?raw=1)

H εξερεύνηση συνεχίστηκε προς Strunjan, Dobrava μέσα από μια παραθαλάσσια διαδρομή και στάση για φαγητό στην Izola. Πρόκειται για ένα όμορφο, προσεγμένο λιμανάκι, που αγκυροβολούν τα κοτεράκια, με
ωραία περατζάδα.  Αποφύγαμε τα πολύ τουριστικά εστιατόρια και επιλέξαμε ένα τοπικό φαγάδικο με πολλές θετικές
κριτικές, που και πάλι όμως δεν μας ικανοποίησε. Για να αποζημιωθούμε από την δεύτερη ήττα στο θέμα φαγητού, απολαύσαμε το καφέ μας, βλέποντας το ηλιοβασίλεμα.

![izola](https://designisdesign.eu/f/e1b44129970d463d93ea/?raw=1)

Φτάσαμε στο Koper σούρουπο και όπως το βραδάκι πλησίαζε καθίσαμε για ένα χαλαρό ποτάκι δίπλα στο λιμάνι, συνοδεία με το φεγγάρι και ατμοσφαιρική μουσική στο background. Πρόκειται για την 5η μεγαλύτερη πόλη της Σλοβενίας, και με το μοναδικό λιμάνι της χώρας, όπως πληροφορηθήκαμε, όπου στο κέντρο της μπορεί κανείς να κάνει την βόλτα του, σε ένα περιβάλλον που συνδυάζει το μοντέρνο και το παραδοσιακό. 

Η μικρή εξερεύνηση στις διπλανές πόλεις είναι μόλις 26 km, που πραγματικά αξίζει να την κάνει κάποιος, γιατί παίρνει μια ιδέα πως οι ντόπιοι αντιλαμβάνονται το καλοκαίρι τους. 

Ξεκινήσαμε νωρίς την επόμενη μέρα με προορισμό την διάσημη λίμνη Bled. Επιλέξαμε να περάσουμε από το χωριό Medana που είναι διάσημο για την παραγωγή κρασιού και βρίσκεται στα σύνορα με την Ιταλία. Περάσαμε και από τα χωριά Smartno, Tolmin, kanal ob soci. Η διαδρομή μέσα από το βουνό ήταν εκπληκτική. Στο Tolmin υπάρχει δυνατότητα πεζοπορίας με είσοδο 7€, κατά μήκος του Tolmin Gorges.

### Lake Bled

Σλοβενία χωρίς λίμνη Bled είναι Αθήνα χωρίς ακρόπολη. Επόμενος προορισμός η πανέμορφη λίμνη Bled. Όσα έχετε ακούσει και ακόμα παραπάνω, δικαιώνουν την ομορφιά που αναδύεται μέσα από το απόλυτο πράσινο. Φανταστείτε το σκηνικό. Η γαλάζια λίμνη στη μέση, μικρά cafe και εστιατόρια να την πλαισιώνουν, το επιβλητικό κάστρο από ψηλά, το μικρό νησάκι σαν στολίδι στο κέντρο της και όλα αυτά πνιγμένα στο πράσινο και στα λουλούδια. Καλύτερο δεν έχω. Όλα καθαρά, περιποιημένα και προπάντων ήσυχα, ήρεμα, λες και ο κόσμος υπήρχε και δεν υπήρχε. 

![lakebled](https://designisdesign.eu/f/0ac44ded00974899bcae/?raw=1)

Πλήθος δραστηριοτήτων προσφέρει η λίμνη. Εμείς πήραμε τα ποδήλατα που μας πρόσφερε το διαμέρισμα[^hotellakebled], κάναμε βόλτα γύρω από την λίμνη, επισκεφτήκαμε το κάστρο, ήπιαμε καφεδάκι σε ένα παραλίμνιο café, δοκιμάσαμε το διάσημο γλυκό Kremna rezina και άλλες τοπικές συνταγές, παίξαμε μίνι γκολ και πετύχαμε το beer festival με ζωντανή ροκ μουσική, που διεξάγονταν εκείνες τις ημέρες.

![lakebled](https://designisdesign.eu/f/7a23f87fafdf4a0ea68e/?raw=1)

Φυσικά δεν πρέπει να ξεχνάω και το κεραυνό που κόντεψε να μας χτυπήσει κάποιο βράδυ με βροχή, γυρνώντας πίσω στο διαμέρισμα με τα ποδήλατα χωρίς όμως να επιτύχει τον σκοπό του! 

Στις δραστηριότητες που κάναμε στην Bled ήρθε και προστέθηκε και η πεζοπορία στον Gorges de Vintgar.

![hiking](https://designisdesign.eu/f/1e684d1387314a799230/?raw=1)
*Κάντε κλικ **[εδώ](https://designisdesign.eu/f/ff84182a738449c4a200/?dl=1)** για να κατεβάστε το αρχείο `.gpx` και να ακολουθήσετε τη διαδρομή μας.*

<!-- [![hiking](https://designisdesign.eu/f/1e684d1387314a799230/?raw=1)](https://designisdesign.eu/f/ff84182a738449c4a200/?dl=1) -->

<!-- {:.banner-red} -->
<!-- *Κάντε κλικ στον χάρτη για να κατεβάστε το αρχείο `.gpx` και να ακολουθήσετε τη διαδρομή μας.* -->

Μην παραλείψετε να επισκεφτείτε και την διπλανή λίμνη Bohinj, που βρίσκεται μόλις 27km από την Bled, καθώς και το καταρράχτη Savica που προσφέρεται για μια μικρή σε διάρκεια πεζοπορία.

### Logar Valley & Panoramic road

Πρέπει να ομολογήσω ότι όταν σχεδίαζα την διαδρομή στην Logal Valley είχα μπερδευτεί ελαφρώς καθώς, οι φωτογραφίες και τα βίντεο που έβλεπα, ήταν τόσο εκπληκτικά, με την φύση να οργιάζει και να βρίσκεται στα καλύτερα της, μιας και καλοκαίρι, που δεν ήξερα ποια ακριβώς διαδρομή να επιλέξω, θέλοντας να τα δω όλα.   

Επέλεξα λοιπόν να ακολουθήσουμε την διαδρομή της Solčava panoramic road:

* Pavličevo sedlo
* Solčava
* Slap Rinka
* Logar Valley, Logarska Dolina

Λένε ότι το ταξίδι ξεκινάει από την ώρα που αρχίζεις να το οργανώνεις και δεν έχουν άδικο. Η όλη προετοιμασία του ταξιδιού σε ταξιδεύει από μόνη της. Αρχίζεις να μαθαίνεις τον τόπο που πρόκειται να επισκεφτείς καλύτερα και από τον ντόπιο κάποιες φορές. Μόνο όμως όταν θα φτάσεις στα μέρη που έχεις περιηγηθεί μέσα από το διαδίκτυο, θα νιώσεις ολοκληρωμένος. Εκεί οι εικόνες που είχες στο μυαλό σου, θα αποκτήσουν μυρωδιά και θα μείνουν για πάντα αποτυπωμένες στο μυαλό σου.

Για να φτάσουμε στην φημισμένη panoramic road, από την λίμνη Bled που βρισκόμασταν, θα έπρεπε να βγούμε από την Σλοβενία και να μπούμε για λίγο Αυστρία και να ξαναμπούμε Σλοβενία.

Η διαδρομή της Solčava panoramic road γίνεται παρέα με τον Kristof[^shepherdboykristof], όπου σε προτρέπει να περάσεις μέσα από τοπικές φάρμες, προκειμένου να γνωρίσεις και αν θες να αγοράσεις τοπικά προϊόντα, όπως τυρί,μέλι,μαρμελάδες και πολλά μπαχαρικά.

Μαγευτική είναι επίσης και η διαδρομή στην Logal Valley. Πρόκειται για μια οριοθετημένη διαδρομή, γύρω στα 20km, με είσοδο 7€, όπου μπορείς να την κάνεις, είτε με μηχανή, αυτοκίνητο, ποδήλατο, ακόμα και με τα πόδια.


Μεσημεράκι φτάσαμε στη Polzela όπου είχαμε κάνει την τρίτη σε σειρά κράτηση μας για τις επόμενες δύο μέρες. Το Lavender Hill, Eko resort, που είχαμε επιλέξει δεν είναι απλό ένα ξενοδοχείο, είναι η καλύτερη επιλογή για φυσιολάτρες, καθώς βρίσκεται πάνω στο βουνό, μέσα στο δάσος, με όλες τις πολυτέλειες και τις ανέσεις που μπορείς να βρεις σε ένα πεντάστερο ξενοδοχείο. Η μόνη μου πικρία ήταν, που δεν είχα κανονίσει να περάσουμε περισσότερες μέρες σε αυτό το μαγευτικό μέρος. Όπως λέω συνέχεια, υπάρχει πάντα και η επόμενη φορά! 

Το βραδάκι ο ξενοδόχος μας ο Dejan, μας πρότεινε να πάμε για φαγητό στη Vila Herberstein στη διπλανή πόλη Velenje, όπου δοκιμάσαμε νόστιμο τοπικό φαγητό και εύγεστο κρασί, με το ποιο υπέροχο παγωτό φιστίκι που έχω δοκιμάσει ποτέ για το τελείωμα. 

Η επόμενη μέρα ήταν αφιερωμένη στην χαλάρωση (τουλάχιστον για μένα). Μετά το πρωινό και παρέα με ένα καλό βιβλίο και τον καφέ μου, εγκαταστάθηκα στην πισίνα, ενώ ο σύντροφος μου, επέλεξε να κάνει βόλτα και να εξερευνήσει το μέρος με ένα mountain bike.

Ο Dejan διοργανώνει επίσης και οινογευσία στις μικρές διπλανές φάρμες, αλλά δεν ήμασταν τυχεροί να ζήσουμε την εμπειρία, καθώς πέσαμε πάνω στην ετήσια συνέλευση των οινοπαραγωγών που διεξαγόταν σε άλλη πόλη.

### Maribor & Ptuj

Τελευταία μέρα στη Σλοβενία άλλα όχι και των διακοπών μας. Αποφασίσαμε να επισκεφτούμε το Maribor.  
Περνώντας όμως από ένα χωριό με το όνομα Žalec, επισκεφτήκαμε ένα ακόμη μικρό σπήλαιο, χωρίς να το έχουμε προγραμματίσει και το οποίο μας ξάφνιασε ευχάριστα, από την υποδομή και την άρτια οργάνωση του σπηλαίου.  

To Maribor είναι η δεύτερη μεγαλύτερη πόλη της Σλοβενίας, με τον ποταμό Drava, να την διαπερνά.  
Όμορφη πόλη, ζωντανή, με πολλά μικρά μαγαζάκια με λογής ειδών πράγματα, καθώς και πολλά cafe στον κυρίως πεζόδρομο του. Στο Maribor υπάρχει και το μακροβιότερο κλίμα ηλικίας 400ετών.

Επόμενη και τελευταία στάση το χαριτωμένο Ptuj. Μικρότερο σε έκταση από το Maribor, το Pjui θεωρείται η παλαιότερη καταγεγραμμένη πόλη της Σλοβενίας. Ανεβήκαμε στο υπέροχο κάστρο της και κατεβήκαμε από άλλη είσοδο, η οποία καταλήγει μέσα στην καρδιά της παλιάς πόλης. Υπέροχη πεζοπορική διαδρομή, η οποία συνοδεύτηκε με ένα δροσιστικό παγωτάκι!

### This is the end ...

Αν κάτι μου έχει μείνει από την Σλοβενία, αυτή είναι η πανέμορφη λίμνη Bled και το υπέροχο Lavender Hill, Eko resort, που σίγουρα αποτελούν σοβαρούς λόγους για να ξαναπάω κάποια στιγμή :)

Η Σλοβενία είναι μία χώρα που επιβάλλεται να την επισκεφτείς. Ασφαλής, καθαρή, προσεγμένη και προπάντων πράσινη!!!!

Κάθε ένα ταξίδι μου αντιπροσωπεύει και μια εμπειρία, την οποία την κρατάω βαθιά μέσα μου. Όταν αρχίζει και ξεθωριάζει με το πέρασμα του χρόνου και παίρνει την μορφή της ανάμνησης, την ανασύρω όποτε μια μυρωδιά ή κάποια αίσθηση μου την θυμίσει. Τότε λοιπόν το ταξίδι ξαναζωντανεύει, αποκτά πάλι οντότητα και είναι έτοιμο να σε ξαναπάει στα μέρη που είχες περάσει υπέροχα !!! 


#### Youtube video

<p><iframe style="width:100%;" height="315" src="https://www.youtube.com/embed/1bwovDOke_4" frameborder="0" allowfullscreen></iframe></p>

#### Carousel Test

{% include carousel.html height="50" unit="%" duration="7" %}

## Που πως τι

[^car]: Ενοικιάσαμε το αυτοκίνητο μέσω του διαδικτύου, προσθέτοντας extra ασφάλεια για να έχουμε το κεφάλι μας ήσυχο σε περίπτωση ατυχούς συμβάντος.

[^vignetta]: Η Vignetta είναι απαραίτητη για την χρήση του αυτοκινητόδρομου. Το κόστος είναι 15€ για 7μέρες ή 30€ για 30μέρες. Κάτι ενδιάμεσο δεν υπάρχει.

[^hoteljubljana]: Το διαμέρισμα μας στην Ljubljana ήταν το`Stella Sky`. Όμορφο διαμέρισμα, με πισίνα στην ταράτσα και φοβερή θέα. Επιλέξτε τα δωμάτια που βρίσκονται στο πάνω επίπεδο και όχι αυτό που βρίσκεται στο κάτω, καθώς έχει πολύ υγρασία.

[^ljubljanacastel]: Το εισιτήριο για τους ενήλικες κοστίζει 10€, που αν το κλείσετε online υπάρχει και έκπτωση 10%.

[^cafebar]: `Hiša Pod Gradom` είναι το μέρος που γευτήκαμε παραδοσιακό φαγητό. Στην ουσία είναι ξενοδοχείο με δικό του εστιατόριο.

[^pizzaplace]: Γνήσια ναπολιτάνικη πίτσα γευτήκαμε στη **Verace** :`Streliška 22 Ljubljana, 1000`

[^hotelpiran]: Το `Anani`33a Razgled, 6330 Piran, Slovenia` ήταν το διαμέρισμα μας στο Piran. Πλήρως εξοπλισμένο διαμέρισμα, άνετο και με δικό του πάρκινγκ. Πολύ βασικό για την περιοχή, αφού δεν επιτρέπεται το πάρκινγκ στο κέντρο του Piran. 

[^foodpiran]: Νομίζω ότι [αυτό](https://goo.gl/maps/ppzXhazdSeXATR1o6) τα λέει όλα.

[^hotellakebled]: Το διαμέρισμα μας στην λίμνη Bled ήταν το `Roooms & Apartments Hana :Rečiška cesta 14, 4260 Bled, Slovenia`. Καθαρό, περιποιημένο, με ευγενικούς ιδιοκτήτες και πλήρως εξοπλισμένο. Το διαμέρισμα διέθεται από ποδήλατα εως και μπατόν πεζοπορίας. Βρίσκεται 3.7km έξω από την λίμνη σε μια όμορφη,ήσυχη και ασφαλή περιοχή.

[^shepherdboykristof]: Η διαδρομή της Solčava panoramic road, χωρίζεται σε τρεις χρωματικές διαδρομές, πράσινο, μπλε και πορτοκαλί, όπου υπάρχει σηματοδότηση, το τι προσφέρει κάθε διαδρομή.  


